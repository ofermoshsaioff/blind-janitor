**ביקורת זו ניתן לשכתב **

באמת שאני לא שוביניסט, נשבע, אבל זה לא שיש או היו הרבה להקות נשים טובות באמת בהיסטוריה של המוסיקה. אם מתאמצים אפשר להגיע לארבע או חמש (וזה אם לא כוללים בחשבון זמרות ענקיות כמו פטי סמית ואחרות). פה ושם קמו להן כמה להקות בנות, דוגמת ה-Rain coats, L7, או Babes in toyland, שהיו ענקיות אחת אחת, אבל זהו. אולי עוד אחת או שתיים. 

הדבר האחרון שעולה בראש כששומעים את Electrelane, הוא שמדובר בעצם בלהקה של כוסיות (סליחה, בנות). אולי יש לכך קשר לעובדה שרוב האלבום, ממש כמעט כולו, אינסטרומנטלי. אולי. 

אולי זה דווקא בגלל שהן לא ניסו להדגיש את העובדה שיש להן ביצים, של כאלה שיודעות לעשות רעש חזק ממש כמו הבנים, דוגמת L7 או Babes , או בזכות זה שהן לא ניסו להיות ממש יוצאות דופן ומהפכניות, כמו ה-Rain coats. 

Electrelane מנגנות את מה שהמקטלגים נוהגים לכנות ספייס-רוק מסורתי וטוב. למי שמרים גבה, הרי שמדובר על משהו כמו מה ש-Spaceman3 נהגו לעשות בזמנו, או ש-Strobe עשו מצוין לפני שנעלמו. כל זה מטובל בהשראה חזקה של הרכבי פוסט-רוק סטייל סטראולאב או ברודקאסט, שאלקטרליין מצהירות בעצמן שהן מעריצות, ושממש התרגשו כמו חבורת גרופיות להופיע איתן לאחרונה. אופייני ללהקה מתחילה שמקימה חברת תקליטים עצמאית, על מנת להפיק ולהפיץ את המוסיקה שלה (Let's rock). 

Rock it to the moon מאופיין בצליל גיטרות דומיננטי והרבה קלידים, מה שמעניק לסאונד שלו גוון פסיכו-סיקסיטיזי עמוק. אין פלא שעל עטיפת האלבום מופיעה קרוסלה קלאסית, עם סוסים עולים ויורדים על עמודים, מהסוג שכבר לא רואים היום בפארקים. כמו הקרוסלה, גם הצליל של התקליט הזה הוא לופ אחד גדול - לולאות לולאות של ריפים בגיטרות קלידים, מלווים במצילה ברקע. 

מומלץ מאוד לחובבי הז'אנר ולשוביניסטים.