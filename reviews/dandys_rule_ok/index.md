שאלה: מי הם הדאנדי וורהולז?
1)חבורה של צפונים שטותניקים שאוהבים לרדת על הרבה סמים, לדפוק פוזות ולהצטלם בעירום.

2)אומנים רציניים ומיוסרים שלא מצליחים לגמור את החודש, שבאים להטיף על החיים האמיתיים.

3)שוגייזרים אמריקאיים קווזי-בריטים שמצליחים להידלק גם מרוק כבד.

4)למי אכפת קיבינימט?! תשים כבר את ''Bohemian like you''!


תשובה: וואלה אין לי שמץ וקמצוץ של מושג ירוק. אבל מה שאני כן יודע זה שהדאנדי וורהולז מושפעים קשות מאמנים כמו לו ריד, Ride, T-Rex, My bloody valentine, Ted Nugent, The Go-betweens, Lush ובוב דילן לדוגמא. ואני גם יודע שלמרות שהם נכנסו בפעם הראשונה לאולפן להפיק את הדביוט שלהם עם הרבה אמביציה ומפיק עם ראש פתוח, הם הצליחו לעשות וואחד סלט כמו ילד בן 17 שהרגע קיבל את המפתחות של הלנד רובר 4X4 של אבא בפעם הראשונה ודפק לו את כל הג'אנטים.

קורטני טיילור היה הוגה דעות מדופלם וגם נגן תופים מחונן, שברגע של שעמום החליט להתחיל לכתוב שירים, לעבור לנגן על גיטרה, ולהקים להקה מהסצנה של פורטלנד (לא לזלזל - לפי הסרט האמריקאי ''girl'', יש לפורטלנד מה למכור). הוא הזמין כמה משותפי הניפוס שלו לנגן קצת רוק'נרול ב-X-ray cafe המקומי, עם דגש מיוחד על ההשפעות שהוזכרו להלן, עד שב-96 תחת הלייבל טיםקר נולד התוצר ''Dandy's Rule Ok?''. 

מי שמכיר את הדאנדיז כיום וייגש לאלבום הזה מתוך ציפייה לקבל גרסה חדשה ולא מוכרת של 13 Tales of Urban bohemia או Come down יכול די להתאכזב... או פשוט להכין לעצמו כוס תה, להיכנס לאמזון ולהזמין כבר עכשיו מראש את האלבום הבא, Welcome to the monkey House.

זה לא ש-DROK זה אלבום רע, בכלל לא, הוא פשוט אלבום מאד לא ממוקד.
ההרמוניות והפשטות הרגועה (ולעיתים קצת פרועה) שמאפיינים את הדאנדיז נמצאים כאן ללא ספק, אבל החוט הדק בין ציניות, פלצנות או סתם היגיון ברצף השירים, נקרע בקלות כמו קרום בתולים של חסודה שבדית בליל הכלולות שלה.

אם הטייטל ''Dandy Warhols TV Theme Song'' מבשר על חגיגה שנשמעת כמו שיר ילדים עם הרבה ניסורי גיטרה סוניק יות'ים, אז מיד אחריו, בזה אחר זה נוחתים הבהובי גיטרות כבדים ואטיים בפסיכדליה חולמנית בשירים ''Ride'', ''Best Friend'' ו-''Not your Bottle'', שבמקרה והסנפת קצת צבע טמבור תוכל לעבור אותם בלי ממש לשים לב.

מצד אחד אין להם בעיה פתאום לקחת ריף רוק'נרול בסיסי עם בעיטה היפית של חליל צד ולעשות מזה קטע טוב כמו ''Lou Weed'' הכה- ולווט-אנדרגראונדי, ואז פתאום להפיל קטע ארוך, מונוטוני ומעיק למדי כמו ''Dick''.

למרות הכל, קשה שלא לשים לב לביטחון ול''קוליות'' שנודפת מהשירה של קורטני טיילור וחבורתו שמלווים אותם עד היום. ועדיין, באוזן לא מזוינת אפשר למצוא שבאלבום קיימים כמה ביצועים מרשימים קצת יותר או קצת פחות, שעוזרים להעביר את 76(!) הדקות, למזוכיסטים מבינינו שמכריחים עצמם לשמוע אלבום זה מהתחלה ועד הסוף.
לצורך העניין, מדובר בבלדה היפהפיה וההזויה ''Just try'', בפרודיה על מות הגראנג' 
ב-''Grunge Betty'' ובטראק גיטרות-טראנס ב-''It's a fast-driving rave-up with the dandy Warhols sixteen minutes''.

מי שחובב את הז'אנר הדאנדי או השוגייזי, זה האלבום בשבילו. אבל כמו כן, זהו אלבום מאד לא מומלץ לחולי אפילפסיה, נשים בהריון, ואנשים עצבניים וחסרי סבלנות.